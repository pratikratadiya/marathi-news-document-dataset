वॉशिंग्टन : भारताच्या विकासाची आगेकूच सुरू असल्याने दक्षिण आशिया हा जगातील सर्वाधिक वेगाने विकास होणारा प्रदेश ठरणार आहे. या विभागातील आर्थिक वाढ 2016 मधील 7.1 टक्यां व  वरून 2017 मध्ये 7.3 टक्यांढ   वर जाईल, असा अंदाज जागतिक बॅंकेने वर्तविला आहे. याला खासगी क्षेत्रातील मोठ्या प्रमाणातील गुंतवणूक कारणीभूत ठरणार आहे. यामुळे पायाभूत सुविधांवरील खर्च वाढण्याबरोबर गुंतवणुकीचे वातावरण सुधारेल तसेच, कंपन्या आणि वित्तीय संस्थांच्या ताळेबंदात सुधारणा होईल. याचवेळी महत्त्वाच्या सुधारणांना मंजुरी आणि त्यांची अंमलबजावणी होण्यास विलंब लागत असल्याने गुंतवणुकीच्या वातावरणावर काही प्रमाणात परिणाम होत आहे, असे अहवालात नमूद करण्यात आले आहे. नागरी आणि कृषी या दोन घटकांतील फरक, देशांतर्गत आणि बाह्य मागणी तसेच, सार्वजनिक आणि खासगी क्षेत्रावरील खर्च या बाबींवर लक्ष देण्याची गरज अहवालात अधोरेखित करण्यात आली आहे. शाश्वगत विकासासाठी पाकिस्तानने वीज टंचाई, उद्योग करण्याचे अवघड वातावरण आणि कर व ऊर्जा क्षेत्रातील सुधारणा याबाबत कृती करण्याची आवश्यसकता अहवालात विशद करण्यात आली आहे.