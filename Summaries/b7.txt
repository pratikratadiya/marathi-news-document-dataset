मुंबई - आर्थिक वर्षाच्या प्रारंभीच रेपो रेटमध्ये पाव टक्का कपात करून रिझर्व्ह बॅंकेने आज गुढीपाडव्याआधीच तोंड गोड केले. रेपो रेटमध्ये कपात झाल्यामुळे बॅंका हालचाली करून विशेषतः गृह आणि वाहनकर्जाचे दर कमी करतील, अशी आशा पल्लवित झाली आहे. मात्र, रिझर्व्ह बॅंक अर्धा टक्का दरकपात करेल, अशी आशा लावून बसलेल्या गुंतवणूकदारांची आज निराशा झाली आणि शेअर बाजार, परकी चलनविनिमय बाजारात त्याचे पडसाद उमटले. सेन्सेक्सी 516 अंशांनी गडगडला, तर अमेरिकी डॉलरच्या तुलनेत रुपयाचे मूल्यही 26 पैशांनी कमी झाले.
- रोख राखीव गुणोत्तर (सीआरआर) चार टक्के या पूर्वीच्याच दराने कायम
- चालू वर्षात सातव्या वेतन आयोगाच्या अंमलबजावणीने सरकारच्या तिजोरीवर ताण पडण्याचे भाकीत.
- ठेवींवरील व्याजदरही कमी होणार, त्यामुळे त्यावर अवलंबून असलेल्यांना फटका बसणार