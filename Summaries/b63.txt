ग्रामीण भाग, शेतकरी, छोटे उद्योजक व कमी उत्पन्नाच्या गटांना सवलती आणि योजना यांसाठीचा निधी उभारण्यासाठी अर्थमंत्र्यांनी अधिक उत्पन्नाच्या गटाला लक्ष्य केले आहे. रु. 1 कोटींहून अधिक उत्पन्न असणाऱ्या व्यक्तींवरील प्राप्तिकर अधिभार 12 टक्यांआह  वरून 15 टक्यांधि  वर वाढविला आहे. मुळात लाभांश कर हाच दुहेरी कर असल्याची टीका होत असताना, या प्रकारे आता तिहेरी कर वसूल करण्यात येणार आहे. कंपन्यांवरील प्राप्तिकराचा दर टप्प्याटप्प्याने 30 टक्यांया  वरून 25 टक्यांआह  वर नेणे अपेक्षित असताना येथेही कोणतीही सवलत दिलेली नाही. ई-कॉमर्सद्वारे परदेशातून आणलेल्या वस्तूंवर 6 टक्के कर लावण्याचे नावीन्यपूर्ण पाऊलही उचलले आहे. भांडवली खर्च वाढवून अर्थव्यवस्थेला चालना देण्याचे आव्हान पेलत असतानाच ग्रामीण अर्थव्यवस्था, शेती क्षेत्र आणि छोट्या करदात्यांना साह्य करण्याचा मार्ग अर्थमंत्र्यांनी निवडला आहे. राज्यांच्या सहभागाने नवीन योजना राबविण्यात पुढाकार घेतला आहे आणि त्याचबरोबर अधिक क्षमता असणाऱ्या करदात्यांवरचा करभार वाढविला आहे.