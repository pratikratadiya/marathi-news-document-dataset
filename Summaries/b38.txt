सरकारी आदेशानुसार यापुढे "पीपीएफ‘ या लोकप्रिय योजनेवर 8.7 ऐवजी 8.1 टक्के व्याज मिळणार आहे. आतापर्यंत या योजनेसाठी एका वर्षासाठीचा व्याजदर निश्चिवत असायचा व त्यानुसार 31 मार्चअखेर व्याज दिले जात होते. पण आता तिमाही तत्त्वावर व्याजाचा हिशेब करावा लागणार आहे. किसान विकास पत्रावर 8.7 ऐवजी 7.8 टक्के व्याज मिळेल. बॅंकांमधील ठेवींच्या तुलनेत सध्या आकर्षक ठरणाऱ्या एक, दोन, तीन वर्षीय "टीडी‘वरील व्याजदरदेखील जवळजवळ सव्वा टक्यांेत  नी खाली आणले गेले आहेत. तसेच करबचतीसाठीची गुंतवणूक म्हणून पात्र असलेल्या पाच वर्षीय "टीडी‘साठी 8.5 ऐवजी 7.9 टक्के व्याज लागू होईल. त्याच धर्तीवर पाच वर्षीय "एनएससी‘वरील व्याजदेखील 8.5 ऐवजी 8.1 टक्के करण्यात आले आहे. त्यामुळे अर्थातच त्याच्या मुदतपूर्तीची रक्कम कमी होणार आहे. विशेष म्हणजे खास मुलींच्या भविष्याची तरतूद करण्यासाठी सरकारने सुरू केलेल्या सुकन्या समृद्धी योजनेच्या, तसेच ज्येष्ठांसाठीच्या बचत योजनेच्या व्याजदरालाही कात्री लावण्यात आली आहे. या योजनांत एक एप्रिल 2016 नंतर गुंतवणूक करणाऱ्यांना या व्याज दरकपातीचा मोठा फटका सहन करावा लागणार आहे.