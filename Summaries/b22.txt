रत्येक करदात्याला आपल्या प्राप्तिकराचे विवरणपत्र आर्थिक वर्ष संपल्यानंतर येणाऱ्या ३१ जुलै किंवा ३० सप्टेंबरपूर्वी (त्याच्या व्यवसायाच्या सक्तीने कराव्या लागणाऱ्या लेखापरीक्षणाच्या व इतर निकषांवर आधारित) दाखल करावे लागते. आर्थिक वर्ष संपल्यानंतर दोन वर्षांच्या आत ते दाखल करता येते. प्रलंबनाचा कालावधी एक वर्षापेक्षा अधिक असेल तर पगारदार व्यक्तींना दंड लागू होण्याची शक्य्ता असते. विहित मुदतीत प्राप्तिकर विवरणपत्र भरले नाही, तर व्याजाचा भुर्दंड द्यावा लागतो, परतावा मिळणार असेल तर त्यावरील व्याज कमी मिळते, व्यवसायातील तोटा पुढे ओढता येत नाही. सध्याच्या प्राप्तिकर कायद्यातील तरतुदींनुसार, १ एप्रिल २०१३ ते ३१ मार्च २०१४ या कालावधीसाठी प्राप्तिकराचे विवरणपत्र भरण्याची अगदी अखेरची तारीख ३१ मार्च २०१६ आहे व या तारखेनंतर या आर्थिक वर्षाचे विवरणपत्र वैधानिक मार्गाने दाखल करणे शक्यर होणार नाही. याचा अर्थ असा, की प्राप्तिकर विभागाने करदात्यास एक स्मरण देऊन स्वेच्छेने विवरणपत्र भरण्यास प्रोत्साहित केले आहे. जर करदात्याचे उत्पन्न करपात्र असेल, तर त्यांनी या वर्षासाठी जरूर विवरणपत्र भरावे. कारण सध्याचे प्राप्तिकर खाते पूर्वीपेक्षा जास्त जागरूक असून, करदात्यांच्या विशेष व्यवहारांची माहिती जवळ बाळगून आहेत. परंतु, प्राप्तिकर विभाग विसरणार नाही आणि म्हणून विवरणपत्र वेळेत दाखल करणे ही काळाची गरज ठरावी. किंबहुना ही माहिती ‘ऑल इन्फॉर्मेशन रिपोर्ट’ विवरणामार्फत संकलित केलेली आहे व ही सर्व माहिती प्राप्तिकर अधिकाऱ्यांकडे उपलब्ध असते. प्राप्तिकर कायद्याच्या २७६ सीसी अंतर्गत कर बुडविण्याचा प्रयत्न २५ लाखांचा असेल, तर ३ महिने ते २ वर्षांपर्यंतचा सश्रम कारावास भोगावा लागू शकतो. तेव्हा खबरदारी घेतलेली बरी!