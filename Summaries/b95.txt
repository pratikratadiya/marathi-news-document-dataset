नवी दिल्ली - व्होडाफोन या ब्रिटिश कंपनीस प्राप्तिकर विभागाने आज नोटीस बजावित 14,200 कोटी रुपयांच्या कराचे स्मरण करून दिले असून, वेळेत कर न भरल्यास मालमत्ता जप्त करण्याचा इशाराही विभागातर्फे देण्यात आला आहे. याआधी गेल्या 4 फेब्रुवारी रोजी प्राप्तिकर विभागाकडून कंपनीस 14,200 कोटी रुपये कर म्हणून भरण्याचे आदेश देण्यात आले होते. हा व्यवहार भारताबाहेर करण्यात आल्याने यासंदर्भात कोणताही कर लागू होत नसल्याची व्होडाफोनची भूमिका आहे. मात्र भारतामधील मालमत्तेसंदर्भात हा करार करण्यात आल्याने कर लागू होत असल्याचे प्राप्तिकर विभागाने स्पष्ट केले आहे. या पार्श्वयभूमीवर व्होडाफोनकडून नाराजी व्यक्त करण्यात आली आहे.