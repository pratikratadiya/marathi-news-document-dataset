ग्रामीण भागासाठी आणि शेतकऱ्यांच्या प्रश्नांजसाठीही या अर्थसंकल्पात विशेष लक्ष पुरविण्यात आले आहे. भारतातील सर्व खेडी, वाड्या-वस्त्या 2019 पर्यंत या रस्त्यांनी जोडल्या जाणार आहेत. रस्त्यांचा लाभ न मिळणाऱ्या 65 हजार गावांच्या रहिवाशांना याचा लाभ होणार आहे. ‘मनरेगा‘ या रोजगार हमी योजनेसाठी रु. 38 हजार 500 कोटी बाजूला ठेवले आहेत. 1 मे 2018 पर्यंत सर्व खेड्यांना वीजपुरवठ्याची सोय उपलब्ध होणार आहे. आरोग्य आणि सामाजिक लाभांसाठी रु. 1 लाख 51 हजार कोटींची तरतूद करण्यात आली आहे. दारिद्य्ररेषेखालील कुटुंबांना स्वयंपाकाचा गॅस घेण्यासाठी साह्य करण्यासाठी रु. 2 हजार कोटींचा निधी बाजूला ठेवला आहे. 62 नवोदय विद्यालये सुरू केली जाणार असून, ‘सर्व शिक्षा अभियाना‘तील गुणवत्ता वाढविण्यावर भर दिला जाणार आहे. अनुसूचित जाती/ जमातींमधील उद्योजकांना प्रशिक्षण व उत्तेजन देण्यासाठी ‘स्टॅंड अप इंडिया‘ योजना आणली जाणार असून, दलित चेंबर ऑफ कॉमर्ससारख्या औद्योगिक संघटनांच्या सहकार्याने सुमारे 2.5 लाख उद्योजकांना लाभ होणार आहे. दुकाने सातही दिवस चालू राहण्याची परवानगी दिल्यास अधिक रोजगाराच्या संधी उपलब्ध होतील, हे हेरून ‘शॉप ऍक्टय‘मध्ये बदल सुचविण्यात आले आहेत.