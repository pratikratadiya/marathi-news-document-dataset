नवी दिल्ली - किंगफिशर एअरलाईन्सने कर्मचाऱ्यांचा भविष्य निर्वाह निधीचा (पीएफ) नियमित केला असल्याचे स्पष्ट करत कामगार मंत्रालयाने कंपनीला क्लीऱनचीट दिली आहे. गेल्या दोन वर्षांपासून किंगफिशरने कर्मचाऱ्यांची देणी थकवली आहेत. मात्र कर्मचारी किंवा युनियनकडून पीएफ खात्यांची चौकशी करण्याबाबत कोणतीही तक्रार करण्यात आलेली नसल्याचे कामगार मंत्रालयाने स्पष्ट केले आहे. किंगफिशरच्या पीएफ खात्यांची छाननी करण्यासाठी कामगार मंत्रालयाने एका चौकशी समितीची स्थापना केली. सप्टेंबर 2015 नंतर कंपनीने पीएफचा भरणा केलेला नाही, असे तपासाअंती समोर आले आहे. दरम्यान यानंतर कंपनीने पीएफ भरणा न केल्याने मंत्रालयाकडून 7.6 लाखांची दंडाची नोटीस जारी केली. कंपनीचा परवाना रद्द झाल्यानंतर सेवा पूर्णपणे ठप्प आहे. त्यामुळे डिसेंबर 2012पासून कंपनीने कर्मचाऱ्यांना वेतन दिलेले नाही. यापार्श्व भूमीवर एका महिला कर्मचारीने किंगफिशरच्या पीएफ खात्यांची चौकशी करण्याची मागणी केली होती.