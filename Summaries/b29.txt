बड्या कंपन्यांनी, उद्योगसमूहांनी किंवा काही उद्योगपतींनी घेतलेली कर्जे वेळेवर न फेडली गेल्याने बॅंका अडचणीत सापडल्या. "एनपीए‘त वाढ होण्यामागे अनेक घटक कारणीभूत आहेत. त्यात पहिले आणि सर्वांत महत्त्वाचे कारण, अर्थातच जागतिक आणि भारतातील मंदावलेली अर्थव्यवस्था. जगभरात, विशेषतः उभरत्या अर्थव्यवस्थांमध्ये हे घडते आणि त्याचे प्रमुख कारण अर्थातच त्या त्या देशांच्या अर्थव्यवस्थांमध्ये आलेले मंदीचे वातावरण हे असते. 1993-94 मध्येदेखील आपल्या देशाला अशाच समस्येने ग्रासले होते. समस्येचे मूळ नेमके कोठे आहे आणि त्यावर उपाय काय, याची माहिती असल्यानेच त्या वेळच्या संकटातून आपण बाहेर पडू शकलो होतो. सरकारच्या पातळीवर जोरकस प्रयत्न सुरू झाले आहेतच, "नेमका इलाज‘ झाला तर या वेळच्या समस्येतूनही आपण लवकरच बाहेर पडू शकतो, असे या क्षेत्रातील तज्ज्ञांना वाटते. त्यामुळे आज त्या संकटात असताना त्यांना बाहेर काढण्यासाठी ठोस पावले उचलली गेली पाहिजेत, जेणेकरून सर्वसामान्यांचा सरकारी बॅंकांवरील विश्वानस ढळणार नाही.