केंद्रीय अर्थमंत्री अरुण जेटली यांनी आज (सोमवार) देशाचा अर्थसंकल्प सादर केला. अनेकांनी त्यांची वाहवा केली, तर इतरांनी तेवढीच निराशाही व्यक्त केली. ही सवलत पाच लाखांपेक्षा कमी वार्षिक उत्पन्न असणाऱ्यांसाठी आहे. सर्वसामान्य करदात्यांसाठी या अर्थसंकल्पामध्ये काही विशेष तरतुदी करण्यात आलेल्या नाहीत. शेअर मार्केटसंबंधी सिक्युरिटी ट्रांझॅक्शन टॅक्स (एसटीटी) कमी करणे अपेक्षित होते, परंतु त्यामध्ये काहीही बदल करण्यात आल्याचे दिसत नाही. उच्च शिक्षणासाठी एक हजार कोटी रुपयांची तरतूद करण्यात आली आहे, मात्र या तरतुदी कशा प्रकारे लागू करतात हे पाहावे लागेल. जे लोक 1 एप्रिल 2016 पासून पुढे पहिले घर खरेदी करणार आहेत त्यांना 35 लाखांपर्यंतचे कर्ज गृहकर्ज घेतलेल्या करदात्यांना उत्पन्न करामध्ये 50 हजार रुपयांची अतिरिक्त सूट देण्यात येणार आहे.