मुंबई : रिझर्व्ह बँकेने (आरबीआय) सर्व बँकांना नवीन सूत्राने (फॉर्म्युला) किमान कर्जदर निश्चित करण्याचे निर्देश दिले आहेत. व्याजदराबाबत ही नवी पद्धत अनुसरल्याने नव्या ग्राहकांना दिलासा मिळणार आहे. सार्वजनिक क्षेत्रातील सर्वात मोठी बँक असणार्यार स्टेट बॅंकेने (एसबीआय) नवीन सूत्रानुसार कर्जदरात बदल केला आहे. एसबीआयसह पंजाब नॅशनल बँक, कॅनरा बँक, बँक ऑफ बडोदा आणि खासगी क्षेत्रातील अग्रेसर एचडीएफसी बॅंकेने देखील आरबीआयच्या नव्या पद्धतीचा अवलंबकरून कर्जदरात बदल केले आहेत. आजपासून (शुक्रवार) बँकांना निधी गोळा करण्यासाठी येणाऱ्या सरासरी नव्हे तर सर्वाधिक अल्पतम खर्चाला प्रमाण मानणारी पद्धत म्हणजेच एमसीएलआरनुसार दर निश्चित करावा लागेल. नव्या पद्धतीमुळे आरबीआयकडून होणार्या् दरकपातीचा ग्राहकांना त्वरेने लाभ होणे अपेक्षित आहे. मात्र बँकांच्या विद्यमान कर्जदारांना या सुधारीत व्याजदरांचा लाभ मिळू शकणार नाही