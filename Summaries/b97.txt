मुंबई : जागतिक बाजारातील सकारात्मक संकेत आणि गुंतवणूकदारांनी खरेदीवर भर दिल्याने भारतीय शेअर बाजारात सोमवारी (ता.15) दिवसभर तेजी होती. धातू, भांडवली उत्पादक आणि बॅंकांमधील शेअर्स खरेदीने सेन्सेक्सी 568 अंशांनी; तर राष्ट्रीय शेअर बाजाराचा निफ्टी निर्देशांक 182 अंशांच्या वाढीसह बंद झाला. मेक इन इंडिया सप्ताहात विविध शेत्रात मोठ्या प्रमाणात करार केले जात आहेत. केंद्राबरोबरच विविध राज्यांच्या गुंतवणूक परिषदा या सप्ताहात होत असून आर्थिक सुधारणांमुळे बाजारातील वातावरण सकारात्मक बनले असल्याचे शेअर विश्ले्षकांनी सांगितले. इकडे देशांतर्गत बाजारात गेल्या आठवड्यातील पडझडीमुळे स्वस्त झालेल्या ब्लुचिप कंपन्यांच्या शेअर्सची खरेदीची संधी गुंतवणूकदारांनी साधली. मिडकॅप आणि स्मॉलकॅप शेअर्सची दिवसभर जोरदार खरेदी सुरू होती.