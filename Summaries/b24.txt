नवी दिल्ली - आयडीबीआय बँकेचे कर्मचारी येत्या सोमवारपासून (28 मार्च) चार दिवस संपावर जाणार आहेत, अशी माहिती अखिल भारतीय बँक कर्मचारी संघटनेने (एआयबीईए) दिली आहे. केंद्र सरकारकडून आयडीबीआय बॅंकेच्या खासगीकरणाचा डाव मांडला असून याला विरोध करण्यासाठी आयडीबीआय बँकेचे देशव्यापी संपाची हाक दिली आहे. आयडीबीआयच्या कर्मचारी संघटनेसह ऑल इंडिया बॅंक एम्प्लॉईज असोसिएशनने संपाला पाठिंबा दर्शविला आहे. अर्थसंकल्पात आयडीबीआयमधील हिस्सेदारी 49 टक्यांंप  पर्यंत कमी करण्याची घोषणा सरकारने केली. यामुळे या बॅंकेवरील केंद्राची मालकी संपुष्टात येईल आणि खासगी गुंतवणूकदार बॅंकेवर ताबा मिळवती, अशी भीती संघटनेने व्यक्त केली. हिस्सा विक्रीबाबत सरकार आणि संचालक मंडळाशी परस्पर वाटाघाटी होत असून कर्मचारी संघटनांना मात्र विश्वा सात घेतले जात नसल्याचा आरोप आयडीबीआय बॅंक अधिकारी आणि कर्मचारी संघटनेनेचे केला आहे. सरकारच्या हिस्सा विक्रीला विरोध करण्यासाठी आयडीबीआयचे 32 हजार कर्मचारी सोमवारी 28 मार्चला काम बंद आंदोलन करणार आहेत. आयडीबीआयमध्ये 80 टक्के कर्मचाऱ्यांचे सरासरी वय 32 असल्याने खासगीकरण झाल्यास त्यांचे करियर धोक्या्त येऊ शकते.