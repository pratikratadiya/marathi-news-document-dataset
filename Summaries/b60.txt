ग्रामीण विकासाला चालना, भांडवली खर्चाद्वारे अर्थव्यवस्थेला चालना आणि विकासाच्या प्रक्रियेत राज्यांचा सहभाग, या उद्दिष्टांचे प्रतिबिंब अर्थसंकल्पात दिसते. ‘सूट-बूट की सरकार‘चा शिक्का बसू नये; पण त्याच वेळी तूट आटोक्याचत ठेवण्यात कसर राहू नये, असा दुहेरी कार्यभाग अर्थसंकल्पाने साधला आहे. आर्थिक शिस्तीची संकल्पना समोर ठेवून गतवर्षी वित्तीय तूट 3.9 टक्यां्य  पर्यंत खाली आणण्याचे उद्दिष्ट ठेवतानाच 2016-17साठी 3.5 टक्के व 2017-18 साठी 3.0 टक्के तुटीचे लक्ष्य निश्चिचत केले होते. एका बाजूला या लक्ष्मणरेषेचा आदर ठेवायचा; पण दुसरीकडे अर्थव्यवस्थेला चालना देण्यासाठी खर्चाची तरतूद करावयाची, ही तारेवरची कसरत क्रमप्राप्त होती. बॅंकांमधील थकीत कर्जांमुळे अर्थकारणाची थंड झालेली गती पुनरुज्जीवित करण्यासाठी सार्वजनिक बॅंकांमध्ये भांडवलाची गुंतवणूक करण्याचीही जबाबदारी केंद्रस्थानी होती. या पार्श्विभूमीवर एक अतिशय संतुलित अर्थसंकल्प काल यशस्वीपणे मांडण्याची कामगिरी अर्थमंत्र्यांनी केली आहे. केंद्र-राज्य संबंधांमध्ये राज्यांचे सामर्थ्य वाढवून ‘संघराज्या‘चे संतुलन करण्याचा मानस गेल्या वर्षीच प्रकट केला होता. सत्तेच्या विकेंद्रीकरणाच्या दिशेने टाकलेली ही पावले महत्त्वाची आहेत.